\selectlanguage{english}
\begin{abstract}
    \noindent Az \emph{Alkalmazott fizikai módszerek laboratórium} hatodik és egyben utolsó alkalmán egy Cu anyagdarabon végzett röntgen vonalprofil analízis mérés eredményeinek kiértékelését végeztük el. A labor során elkészítettük a minta esetében a Williamson-Hall, valamint módosított Williamson-Hall ábráját, valamint meghatároztuk mikroszerkezeti paramétereit a CMWP módszer segítségével.
\end{abstract}
\selectlanguage{magyar}

\begin{multicols}{2}
\section{Bevezetés}
A röntgensugárzással és annak diffrakciójának vizsgálatával történő analízis különböző módszerei az anyag, annak molekuláris szerkezetének nagyságrendjében történő feltérképezését teszi lehetővé, melyet számos tudományterületben széles körűen alkalmaznak. \par
A mérés során az ún. röntgen vonalprofil analízis módszerével ismerkedtünk meg, mely az anyag kristálysíkjai által létrehozott diffrakciós csúcsok vizsgálatával próbál az anyag mikroszerkezetére vonatkozó következtetéseket levonni.

\section{Technikai részletek}
\subsection{Mérési összeállítás}
A labor során a mérőműszerrel nem kellett dolgoznunk, azt csak megtekintettük a laborvezető kíséretében, aki röviden ismertette annak működését. \par
Egy valódi mérés során a mintát egy precíziós goniométerre szerelt állványra van rögzítve. Ezzel nagy pontossággal beállítható a minta és a röntgensugár relatív pozíciója, mellyel különböző rácssík-seregek vizsgálata válik a minta precíz forgatásával lehetségessé. A mintából diffraktálódó röntgensugárzást egy ún \q{image plate} segítségével fogjuk fel, mely az adott mérés természetéből fakadóan lehet lapos, vagy körívszerűen hajlított is. Jelen esetben egy utóbbi image plate segítségével végzett mérés kiértékelésén dolgoztunk. \par
A mérés során a mintát lassan körbeforgatják és így a beesési szög függvényében kimérhetővé válnak az diffrakciós csúcsok maximumai és azok szélessége, mely információkból következtethetünk a rácssíkok elhelyezkedésére és a vizsgált anyag mikroszerkezetére.

\subsection{Image plate}
Az image plate (ún. PSP plate -- photostimulable phosphor plate), kialakításából fakadóan egy digitális tároló eszköz. Röntgenbesugárzás hatására a lapka érintett területein található fotoérzékeny anyag (sok esetben európium) atomjai gerjesztett állapotba kerülnek és ott ragadnak. Ezek a gerjesztéshez használtnál alacsonyabb frekvenciájú, gerjesztésre már nem képes sugárzás hatására visszaállnak eredeti állapotukba. Ekkor karakterisztikus (európium esetén $400$ nm hullámhosszú) sugárzást bocsájtanak ki, mely fotonok intenzitását pontosan megmérhetjük, ezekből kapva egy végleges, digitális képet. Végezetül erős, megvilágított szobában található fénnyel azonos intenzitású megvilágítás hatására a lapkán található információ teljesen \q{kitörlődik} és felhasználható további mérésekre.

\section{A kiértékelés menete}
A kiértékelést tulajdonképpen több, célirányosan megírt, az ELTÉ-n elérhető szoftver használatával végeztük el. Első lépésben az image plate-ről beolvasott képeket alakítottuk át számunkra használható formába. Az előhívott képeken $7$ különböző rácssíkból származó diffrakciós csúcs volt észlelhető. Ezeket a program és a Cu-re vonatkozó diffrakciós táblázat segítségével azonosítottuk és egy szög-intenzitás függvénnyé átalakítva azokat összefűztük. Továbbiakban az Origin szoftver segítségével kiszámítottuk az egyes csúcsok integrálját és ezzel meghatároztuk a $\Delta \left( 2 \Theta \right)$ értéket, melyet a Williamson-Hall ábra elkészítéséhez használtunk fel. Az image plate szakaszosan történő kiolvasásából kapott nyers eredmények a (\ref{fig:1})-es ábrán találhatóak. Az ábrából látszik többek között az is, hogy az itt használt szoftver a különböző beolvasásokat egy közös háttérre helyezi, majd azok között a hiányzó részeket megfelelő módon kiegészíti.

\subsection{Williamson-Hall ábrázolás}
A szimpla Williamson-Hall ábrázolás során az egyes csúcsok FWHM értékét (félértékszélesség) ábrázoljuk a diffrakciós vektor hosszának függvényében. Ennek az ábrázolásnak a sajátossága, hogy a diffrakciós csúcsok kiszélesedését kizárólag a szemcseméretből származó hatást vesszük figyelembe. \par
Ehhez előbb ki kell számítanunk a félértékszélességet:

\begin{equation}
\text{FWHM}
=
\frac{\cos \left( \Theta \right) * \Delta \left( 2 \Theta \right)}{\lambda} 
\end{equation}
Ahol $\lambda$ a diffrakcióhoz használt röntgensugárzás hullámhossza, jelen esetben

\begin{equation*}
\lambda
=
0.15406\ \text{m}^{-9}
\end{equation*}
Az egyes $\Theta$ szögek értékét nem mi határoztuk meg, hanem egy kész mérésből származó táblázat alapján azonosítottuk be őket. Ez alapján az egyes $hkl$ rácssíkokhoz tartozó diffrakciós csúcsok pozíciói az alábbiak voltak:

\begin{center}
\begin{tabular}{|c|c|c|c|}
\hline
$2 \Theta$ [$^{\circ}$] & $h$ & $k$ & $l$ \\ \hline\hline
$43.297$                & 1   & 1   & 1 \\
$50.433$                & 2   & 0   & 0 \\
$74.13$                 & 2   & 2   & 0 \\
$89.931$                & 3   & 1   & 1 \\
$95.139$                & 2   & 2   & 2 \\
$116.919$               & 4   & 0   & 0 \\ \hline
\end{tabular}
\end{center}
A kapott FWHM adatokból végül megkapható a diffrakciós vektor hossza az egyes rácssíkokhoz tartozó diffrakciók esetében:

\begin{equation}
\left| \boldsymbol{g} \right|
=
\frac{2 \sin \left( \Theta \right)}{\lambda}
\end{equation}
Ezek függvényében ábrázolhatjuk az egyes FWHM értékeket, melyre megkapjuk az RVA mérés Williamson-Hall ábráját, mely a (\ref{fig:3})-as képen látható. Ezt tovább pontosítandó, figyelembe kell vennünk a diffrakciós csúcsok, diszlokációkból eredő szélesedését is, ezzel megalkotva a módosított Williamson-Hall ábrázolást. Ehhez a $g^{2} \overline{C}$ érték függvényében ábrázoljuk az FWHM értéket, ahol $\overline{C}$ az átlagos kontrasztfaktor. Ez a faktor köbös rácsok esetére kiszámítható az alábbi módon:

\begin{equation}
\overline{C}
=
\overline{C}_{h00} * \left( 1 - qH^{2} \right)
\end{equation}
ahol $\overline{C}_{h00}$ a $hkl = h00$ rácssíkokhoz tartozó átlagos kontrasztfaktor, $H^{2}$ pedig a $hkl$ rácssíkok Miller-indexeiből kapott érték:

\begin{equation}
H^{2}
=
\frac{h^{2} k^{2} + h^{2} l^{2} + k^{2} l^{2}}{\left( h^{2} + k^{2} + l^{2} \right)^{2}}
\end{equation}
Végül $q$ az anyag rugalmas állandóitól, valamint a benne található diszlokációk típusától függő kontraszt. Mind a $\overline{C}_{h00}$, mind pedig a $q$ mennyiségek értékét a laborleírásban található táblázatból néztük ki, melyek az alábbiak voltak a Cu esetére:
\begin{center}
\begin{tabular}{|c|c|c|}
\hline
Diszl. típusa & $\overline{C}_{h00}$ & $q$    \\ \hline\hline
Él            & $0.3076$             & $1.67$ \\
Csavar        & $0.3029$             & $2.33$ \\ \hline
Átlag         & $0.30525$            & $2$    \\ \hline
\end{tabular}
\end{center}
A $g^{2} \overline{C}$ -- FWHM függvényt háromféle módon is ábrázoltuk. Első esetben kizárólagosan az éldiszlokációkra vonatkozó $\overline{C}_{h00}$ és $q$, majd a csavardiszlokációkra vonatkozó értékek függvényében ábrázoltuk a félértékszélességet. Végül ezen értékek átlagára számítottuk ki a $\overline{C}$ értéket és azt használtuk fel az ábrázoláshoz. Az így kapott függvény pontokra egy másodrendű polinom illeszthető, mely illesztésből megbecsülhető az adott mérés jósága. A módosított Williamson-Hall ábrák az említett sorrendben a (\ref{fig:4})-(\ref{fig:6}) képeken láthatóak.

\subsection{CMWP módszer}
A CMWP illesztést egy újabb szoftver segítségével végeztük el, mely szinte interakció nélkül, egyszerűen néhány kezdeti paraméter megadása után elvégezte a teljes kiértékelést és az illesztést. Eredményként megkaptunk számtalan mikroszerkezeti- és diffrakciós profil illesztési paramétert. A mért adatsorra illesztett görbe, valamint ezen kettő különbségének függvénye a (\ref{fig:7})-es ábrán látható. Végeredményben az alábbi illesztési és mikroszerkezeti paramétereket adta vissza az illesztés:

\begin{center}
\begin{tabular}{|c|c|}
\hline
Paraméter                                                                        & Érték                 \\ \hline \hline
\multicolumn{2}{|c|}{\textbf{Skálázott illesztési paraméterek}}                                          \\ \hline
$a_{\text{sc}}$                                                                  & $1.96102$             \\
$b_{\text{sc}}$                                                                  & $1.87793$             \\
$c_{\text{sc}}$                                                                  & $1.29529$             \\
$d_{\text{sc}}$                                                                  & $125.584$             \\
$e_{\text{sc}}$                                                                  & $0.00796278$          \\ \hline
\multicolumn{2}{|c|}{\textbf{Méret-paraméterek}}                                                         \\ \hline
$m = e^{b_{\text{sc}}}$                                                          & $6.539955$ nm         \\
$\sigma = \frac{c_{\text{sc}}}{\sqrt{2}}$                                        & $0.915908$            \\
$d$                                                                              & $137619$ nm           \\
$L_{0}$                                                                          & $4268.16$ nm          \\ \hline
\multicolumn{2}{|c|}{\textbf{Deformáció-paraméterek}}                                                    \\ \hline
$q = a_{\text{scaled}}$                                                          & $1.96102$             \\
$\varrho = \frac{2}{\pi * \left( 0.2556\ \text{nm} * d_{\text{sc}} \right)^{2}}$ & $0.00061786$ nm$^{-2}$\\
$R_{e}^{\ast} = \frac{e^{-1/4}}{2 * e_{\text{sc}}}$                              & $48.9026$ nm          \\
$M^{\ast} = \text{R}_{e}^{\ast} * \sqrt{\varrho}$                                & $1.21556$             \\ \hline
\end{tabular}
\end{center}
A kapott értékek alapján kiszámítható a szemcseméret várható eloszlása, log-normális eloszlást feltételezve. Felhasználva a CMWP illesztés során kapott $m$, szemcseméretekre vonatkozó mediánértéket, és a $\sigma$ szórást, a log-normális eloszlás sűrűségfüggvénye az alábbi módon írható fel:

\begin{equation}
F^{LN} \left(x, m, \sigma \right)
=
\frac{1}{x \sigma \sqrt{2 \pi}} * e^{-\dfrac{\ln \left( x / m \right)}{2 \sigma^{2}}}
\end{equation}
A kapott görbe a (\ref{fig:8})-as ábrán látható. Végezetül a fenti adatokból kiszámítható a szemcseméret átlagos, illetve annak felülettel, valamint térfogattal súlyozott értéke:

\begin{equation}
\left< x \right>_{\text{arit}}
=
9.95\ \text{nm}
\end{equation}
\begin{equation}
\left< x \right>_{\text{area}}
=
53.26\ \text{nm}
\end{equation}
\begin{equation}
\left< x \right>_{\text{vol}}
=
123.23\ \text{nm}
\end{equation}

\section{Diszkusszió}
A labor során megismerkedtünk a röntgen vonalprofil analízis mérési módszerével és sikeresen megvalósítottuk a Williamson-Hall ábrázolást, valamint a CMWP-illesztést. Az előbbi módszer alapján olyan ábrákat készítettünk, melyek a vizsgált mintában található szemcseméret, valamint deformációk feltérképezéséhez nyújtanak segítségét. Az utóbbi módszer pedig részletes információkkal szolgál számunkra az anyag mikroszerkezetére vonatkozóan.

\end{multicols}